{
    "chapter": [
        {
            "testament": "OT",
            "book": "Ruth",
            "chapter": "1",
            "textSrc": "WTT",
            "language": "Hebrew",
            "verseNum": 1,
            "cueNdx": 0,
            "cueTime": 0,
            "cueText": " וַיְהִ֗י בִּימֵי֙ שְׁפֹ֣ט הַשֹּׁפְטִ֔ים וַיְהִ֥י רָעָ֖ב בָּאָ֑רֶץ וַיֵּ֙לֶךְ אִ֜ישׁ מִבֵּ֧ית לֶ֣חֶם יְהוּדָ֗ה לָגוּר֙ בִּשְׂדֵ֣י מוֹאָ֔ב ה֥וּא וְאִשְׁתּ֖וֹ וּשְׁנֵ֥י בָנָֽיו׃   "
        },
        {
            "testament": "OT",
            "book": "Ruth",
            "chapter": "1",
            "textSrc": "WTT",
            "language": "Hebrew",
            "verseNum": 2,
            "cueNdx": 1,
            "cueTime": 17026,
            "cueText": " וְשֵׁ֣ם הָאִ֣ישׁ אֱֽלִימֶ֡לֶךְ וְשֵׁם֩ אִשְׁתּ֙וֹ נָעֳמִ֜י וְשֵׁ֥ם שְׁנֵֽי־בָנָ֣יו׀ מַחְל֤וֹן וְכִלְיוֹן֙ אֶפְרָתִ֔ים מִבֵּ֥ית לֶ֖חֶם יְהוּדָ֑ה וַיָּבֹ֥אוּ שְׂדֵי־מוֹאָ֖ב וַיִּֽהְיוּ־שָֽׁם׃   "
        },
        {
            "testament": "OT",
            "book": "Ruth",
            "chapter": "1",
            "textSrc": "WTT",
            "language": "Hebrew",
            "verseNum": 3,
            "cueNdx": 2,
            "cueTime": 32942,
            "cueText": " וַיָּ֥מָת אֱלִימֶ֖לֶךְ אִ֣ישׁ נָעֳמִ֑י וַתִּשָּׁאֵ֥ר הִ֖יא וּשְׁנֵ֥י בָנֶֽיהָ׃   "
        },
        {
            "testament": "OT",
            "book": "Ruth",
            "chapter": "1",
            "textSrc": "WTT",
            "language": "Hebrew",
            "verseNum": 4,
            "cueNdx": 3,
            "cueTime": 39765,
            "cueText": " וַיִּשְׂא֣וּ לָהֶ֗ם נָשִׁים֙ מֹֽאֲבִיּ֔וֹת שֵׁ֤ם הָֽאַחַת֙ עָרְפָּ֔ה וְשֵׁ֥ם הַשֵּׁנִ֖ית ר֑וּת וַיֵּ֥שְׁבוּ שָׁ֖ם כְּעֶ֥שֶׂר שָׁנִֽים׃   "
        },
        {
            "testament": "OT",
            "book": "Ruth",
            "chapter": "1",
            "textSrc": "WTT",
            "language": "Hebrew",
            "verseNum": 5,
            "cueNdx": 4,
            "cueTime": 51541,
            "cueText": " וַיָּמ֥וּתוּ גַם־שְׁנֵיהֶ֖ם מַחְל֣וֹן וְכִלְי֑וֹן וַתִּשָּׁאֵר֙ הָֽאִשָּׁ֔ה מִשְּׁנֵ֥י יְלָדֶ֖יהָ וּמֵאִישָֽׁהּ׃   "
        },
        {
            "testament": "OT",
            "book": "Ruth",
            "chapter": "1",
            "textSrc": "WTT",
            "language": "Hebrew",
            "verseNum": 6,
            "cueNdx": 5,
            "cueTime": 61073,
            "cueText": " וַתָּ֤קָם הִיא֙ וְכַלֹּתֶ֔יהָ וַתָּ֖שָׁב מִשְּׂדֵ֣י מוֹאָ֑ב כִּ֤י שָֽׁמְעָה֙ בִּשְׂדֵ֣ה מוֹאָ֔ב כִּֽי־פָקַ֤ד יְהוָה֙ אֶת־עַמּ֔וֹ לָתֵ֥ת לָהֶ֖ם לָֽחֶם׃   "
        },
        {
            "testament": "OT",
            "book": "Ruth",
            "chapter": "1",
            "textSrc": "WTT",
            "language": "Hebrew",
            "verseNum": 7,
            "cueNdx": 6,
            "cueTime": 74312,
            "cueText": " וַתֵּצֵ֗א מִן־הַמָּקוֹם֙ אֲשֶׁ֣ר הָיְתָה־שָׁ֔מָּה וּשְׁתֵּ֥י כַלֹּתֶ֖יהָ עִמָּ֑הּ וַתֵּלַ֣כְנָה בַדֶּ֔רֶךְ לָשׁ֖וּב אֶל־אֶ֥רֶץ יְהוּדָֽה׃   "
        },
        {
            "testament": "OT",
            "book": "Ruth",
            "chapter": "1",
            "textSrc": "WTT",
            "language": "Hebrew",
            "verseNum": 8,
            "cueNdx": 7,
            "cueTime": 86028,
            "cueText": " וַתֹּ֤אמֶר נָעֳמִי֙ לִשְׁתֵּ֣י כַלֹּתֶ֔יהָ לֵ֣כְנָה שֹּׁ֔בְנָה אִשָּׁ֖ה לְבֵ֣ית אִמָּ֑הּ (יַעֲשֶׂה) [יַ֣עַשׂ] יְהוָ֤ה עִמָּכֶם֙ חֶ֔סֶד כַּאֲשֶׁ֧ר עֲשִׂיתֶ֛ם עִם־הַמֵּתִ֖ים וְעִמָּדִֽי׃   "
        },
        {
            "testament": "OT",
            "book": "Ruth",
            "chapter": "1",
            "textSrc": "WTT",
            "language": "Hebrew",
            "verseNum": 9,
            "cueNdx": 8,
            "cueTime": 101635,
            "cueText": " יִתֵּ֤ן יְהוָה֙ לָכֶ֔ם וּמְצֶ֣אןָ מְנוּחָ֔ה אִשָּׁ֖ה בֵּ֣ית אִישָׁ֑הּ וַתִּשַּׁ֣ק לָהֶ֔ן וַתִּשֶּׂ֥אנָה קוֹלָ֖ן וַתִּבְכֶּֽינָה׃   "
        },
        {
            "testament": "OT",
            "book": "Ruth",
            "chapter": "1",
            "textSrc": "WTT",
            "language": "Hebrew",
            "verseNum": 10,
            "cueNdx": 9,
            "cueTime": 113818,
            "cueText": " וַתֹּאמַ֖רְנָה־לָּ֑הּ כִּי־אִתָּ֥ךְ נָשׁ֖וּב לְעַמֵּֽךְ׃   "
        },
        {
            "testament": "OT",
            "book": "Ruth",
            "chapter": "1",
            "textSrc": "WTT",
            "language": "Hebrew",
            "verseNum": 11,
            "cueNdx": 10,
            "cueTime": 115568,
            "cueText": " וַתֹּ֤אמֶר נָעֳמִי֙ שֹׁ֣בְנָה בְנֹתַ֔י לָ֥מָּה תֵלַ֖כְנָה עִמִּ֑י הַֽעֽוֹד־לִ֤י בָנִים֙ בְּֽמֵעַ֔י וְהָי֥וּ לָכֶ֖ם לַאֲנָשִֽׁים׃   "
        },
        {
            "testament": "OT",
            "book": "Ruth",
            "chapter": "1",
            "textSrc": "WTT",
            "language": "Hebrew",
            "verseNum": 12,
            "cueNdx": 11,
            "cueTime": 118668,
            "cueText": " שֹׁ֤בְנָה בְנֹתַי֙ לֵ֔כְןָ כִּ֥י זָקַ֖נְתִּי מִהְי֣וֹת לְאִ֑ישׁ כִּ֤י אָמַ֙רְתִּי֙ יֶשׁ־לִ֣י תִקְוָ֔ה גַּ֣ם הָיִ֤יתִי הַלַּ֙יְלָה֙ לְאִ֔ישׁ וְגַ֖ם יָלַ֥דְתִּי בָנִֽים׃   "
        },
        {
            "testament": "OT",
            "book": "Ruth",
            "chapter": "1",
            "textSrc": "WTT",
            "language": "Hebrew",
            "verseNum": 13,
            "cueNdx": 12,
            "cueTime": 130079,
            "cueText": " הֲלָהֵ֣ן׀ תְּשַׂבֵּ֗רְנָה עַ֚ד אֲשֶׁ֣ר יִגְדָּ֔לוּ הֲלָהֵן֙ תֵּֽעָגֵ֔נָה לְבִלְתִּ֖י הֱי֣וֹת לְאִ֑ישׁ אַ֣ל בְּנֹתַ֗י כִּֽי־מַר־לִ֤י מְאֹד֙ מִכֶּ֔ם כִּֽי־יָצְאָ֥ה בִ֖י יַד־יְהוָֽה׃   "
        },
        {
            "testament": "OT",
            "book": "Ruth",
            "chapter": "1",
            "textSrc": "WTT",
            "language": "Hebrew",
            "verseNum": 14,
            "cueNdx": 13,
            "cueTime": 142768,
            "cueText": " וַתִּשֶּׂ֣נָה קוֹלָ֔ן וַתִּבְכֶּ֖ינָה ע֑וֹד וַתִּשַּׁ֤ק עָרְפָּה֙ לַחֲמוֹתָ֔הּ וְר֖וּת דָּ֥בְקָה בָּֽהּ׃   "
        },
        {
            "testament": "OT",
            "book": "Ruth",
            "chapter": "1",
            "textSrc": "WTT",
            "language": "Hebrew",
            "verseNum": 15,
            "cueNdx": 14,
            "cueTime": 159017,
            "cueText": " וַתֹּ֗אמֶר הִנֵּה֙ שָׁ֣בָה יְבִמְתֵּ֔ךְ אֶל־עַמָּ֖הּ וְאֶל־אֱלֹהֶ֑יהָ שׁ֖וּבִי אַחֲרֵ֥י יְבִמְתֵּֽךְ׃   "
        },
        {
            "testament": "OT",
            "book": "Ruth",
            "chapter": "1",
            "textSrc": "WTT",
            "language": "Hebrew",
            "verseNum": 16,
            "cueNdx": 15,
            "cueTime": 168903,
            "cueText": " וַתֹּ֤אמֶר רוּת֙ אַל־תִּפְגְּעִי־בִ֔י לְעָזְבֵ֖ךְ לָשׁ֣וּב מֵאַחֲרָ֑יִךְ כִּ֠י אֶל־אֲשֶׁ֙ר תֵּלְכִ֜י אֵלֵ֗ךְ וּבַאֲשֶׁ֤ר תָּלִ֙ינִי֙ אָלִ֔ין עַמֵּ֣ךְ עַמִּ֔י וֵאלֹהַ֖יִךְ אֱלֹהָֽי׃   "
        },
        {
            "testament": "OT",
            "book": "Ruth",
            "chapter": "1",
            "textSrc": "WTT",
            "language": "Hebrew",
            "verseNum": 17,
            "cueNdx": 16,
            "cueTime": 177925,
            "cueText": " בַּאֲשֶׁ֤ר תָּמ֙וּתִי֙ אָמ֔וּת וְשָׁ֖ם אֶקָּבֵ֑ר כֹּה֩ יַעֲשֶׂ֙ה יְהוָ֥ה לִי֙ וְכֹ֣ה יֹסִ֔יף כִּ֣י הַמָּ֔וֶת יַפְרִ֖יד בֵּינִ֥י וּבֵינֵֽךְ׃   "
        },
        {
            "testament": "OT",
            "book": "Ruth",
            "chapter": "1",
            "textSrc": "WTT",
            "language": "Hebrew",
            "verseNum": 18,
            "cueNdx": 17,
            "cueTime": 194625,
            "cueText": " וַתֵּ֕רֶא כִּֽי־מִתְאַמֶּ֥צֶת הִ֖יא לָלֶ֣כֶת אִתָּ֑הּ וַתֶּחְדַּ֖ל לְדַבֵּ֥ר אֵלֶֽיהָ׃   "
        },
        {
            "testament": "OT",
            "book": "Ruth",
            "chapter": "1",
            "textSrc": "WTT",
            "language": "Hebrew",
            "verseNum": 19,
            "cueNdx": 18,
            "cueTime": 206430,
            "cueText": " וַתֵּלַ֣כְנָה שְׁתֵּיהֶ֔ם עַד־בֹּאָ֖נָה בֵּ֣ית לָ֑חֶם וַיְהִ֗י כְּבֹאָ֙נָה֙ בֵּ֣ית לֶ֔חֶם וַתֵּהֹ֤ם כָּל־הָעִיר֙ עֲלֵיהֶ֔ן וַתֹּאמַ֖רְנָה הֲזֹ֥את נָעֳמִֽי׃   "
        },
        {
            "testament": "OT",
            "book": "Ruth",
            "chapter": "1",
            "textSrc": "WTT",
            "language": "Hebrew",
            "verseNum": 20,
            "cueNdx": 19,
            "cueTime": 214461,
            "cueText": " וַתֹּ֣אמֶר אֲלֵיהֶ֔ן אַל־תִּקְרֶ֥אנָה לִ֖י נָעֳמִ֑י קְרֶ֤אןָ לִי֙ מָרָ֔א כִּי־הֵמַ֥ר שַׁדַּ֛י לִ֖י מְאֹֽד׃   "
        },
        {
            "testament": "OT",
            "book": "Ruth",
            "chapter": "1",
            "textSrc": "WTT",
            "language": "Hebrew",
            "verseNum": 21,
            "cueNdx": 20,
            "cueTime": 229387,
            "cueText": " אֲנִי֙ מְלֵאָ֣ה הָלַ֔כְתִּי וְרֵיקָ֖ם הֱשִׁיבַ֣נִי יְהוָ֑ה לָ֣מָּה תִקְרֶ֤אנָה לִי֙ נָעֳמִ֔י וַֽיהוָה֙ עָ֣נָה בִ֔י וְשַׁדַּ֖י הֵ֥רַֽע לִֽי׃   "
        },
        {
            "testament": "OT",
            "book": "Ruth",
            "chapter": "1",
            "textSrc": "WTT",
            "language": "Hebrew",
            "verseNum": 22,
            "cueNdx": 21,
            "cueTime": 238722,
            "cueText": " וַתָּ֣שָׁב נָעֳמִ֗י וְר֙וּת הַמּוֹאֲבִיָּ֤ה כַלָּתָהּ֙ עִמָּ֔הּ הַשָּׁ֖בָה מִשְּׂדֵ֣י מוֹאָ֑ב וְהֵ֗מָּה בָּ֚אוּ בֵּ֣ית לֶ֔חֶם בִּתְחִלַּ֖ת קְצִ֥יר שְׂעֹרִֽים׃\r\n"
        }
    ]
}